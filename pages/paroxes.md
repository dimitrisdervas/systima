---
title: Λειτουργία -Παροχές
layout: default-markdown
css: |
   header {
    background-image: radial-gradient(#31415D, #1A2231);
   }

---
# Λειτουργία Παροχές

#### ΔΙΔΑΚΤΙΚΗ ΠΡΟΣΕΓΓΙΣΗ

Στα τμήματα κατανοώντας πλήρως τις ανάγκες των μαθητών διαμορφώνουμε ειδικά προγράμματα σπουδών, που έχουν ως στόχο να βοηθήσουν τους μαθητές να καλύψουν έγκαιρα κενά που ενδεχομένως έχουν και ταυτόχρονα εμβαθύνουμε με κάθε λεπτομέρεια και αναλύουμε βασικές ενότητες της ύλης σε όλα τα μαθήματα.
Διερευνούμε αρχικά, αν οι μαθητές διαθέτουν τις προαπαιτούμενες γνώσεις και δεξιότητες να παρακολουθήσουν χωρίς προβλήματα τη διδασκαλία της νέας ύλης. Προσδιορίζουμε το επίπεδο στο οποίο βρίσκονται οι μαθητές, ατομικά αλλά και στο σύνολο της τάξης, ώστε να προσαρμόσουμε ανάλογα τη διδασκαλία, δουλεύοντας επάνω στις ελλείψεις τους.
Βοηθάμε τους μαθητές να αποκτήσουν έγκαιρα επίγνωση των αδυναμιών τους και να κατανοήσουν την ανάγκη να δουλέψουν επάνω στις ελλείψεις τους, έτσι ώστε να συμπληρώσουν τα «κενά» που έχουν από προηγούμενες τάξεις.
Διδάσκουμε την ύλη του κάθε μαθήματος ξεκινώντας από μηδενική βάση, παρέχοντας σαν περιφερειακή επιπρόσθετη υποστήριξη φωτοτυπίες, σημειώσεις με μεγάλη ποικιλία ασκήσεων και μεθοδολογίας που μαθαίνουν το μαθητή να σκέφτεται και να ελίσσεται χωρίς το άγχος της πίεσης του χρόνου και της ύλης που πρέπει να διδαχθεί. Έτσι έχουμε τη δυνατότητα διεκπεραίωσης της ύλης μέχρι τον Φεβρουάριο, ώστε να περισσεύει αρκετά ωφέλιμος χρόνος τριών μηνών (Μάρτιος, Απρίλιος, Μάιος) για επαναλήψεις, διδασκαλία και ανάπτυξη συνδυαστικών θεμάτων σύμφωνα με το πνεύμα των εξετάσεων.
Ενημερώνουμε τους γονείς για τις πραγματικές αδυναμίες και μαθησιακές ανάγκες του μαθητή.
Εντοπίζουμε δυνατότητες και αδυναμίες των μαθητών ώστε να τοποθετούνται σε τμήματα ανάλογα του επιπέδου τους.
Χωρίς να χρησιμοποιούμε εξωσχολικά βιβλία όσον αφορά τη θεωρία αλλά χορηγώντας στους μαθητές μας σειρά φωτοτυπημένων φυλλαδίων και βιβλίων βοηθημάτων εκδόσεις των Φροντιστηρίων μας, όσον αφορά τις ασκήσεις καλλιεργούμε και διδάσκουμε τη μεθοδολογία των ασκήσεων, καλύπτουμε κενά που ενδεχομένως υπάρχουν και ταυτόχρονα εμβαθύνουμε με κάθε λεπτομέρεια σε βασικές ενότητες της ύλης που είναι απαραίτητες ακόμα και σε άριστους μαθητές για πετυχημένη πορεία στο Λύκειο.



#### ΕΓΚΑΙΡΗ ΠΡΟΕΤΟΙΜΑΣΙΑ

Εφόσον η μετάβαση από τη δευτεροβάθμια στην τριτοβάθμια εκπαίδευση εξακολουθεί να γίνεται μέσω μιας διερευνητικής, αξιοκρατικής και αδιάβλητης επιλογής, όσο θα υπάρχουν -και πάντα θα υπάρχουν- σχολές υψηλής ζήτησης και σπουδές, που συνεπάγονται επαγγελματική και κοινωνική καταξίωση, θα συνυπάρχει και η έννοια του ανταγωνισμού των υποψηφίων για την κατάληψη των θέσεων σε Α.Ε.Ι. – Τ.Ε.Ι.. Θα υπάρχει και η ανάγκη για έγκαιρη και σωστή προετοιμασία όσο νωρίτερα και όσο περισσότερο.
Η στρατηγική είναι να τεθούν οι σωστές βάσεις στην Α’ Λυκείου. Από την Α’ Λυκείου σε όλα τα βασικά μαθήματα, Μαθηματικά, Φυσικές Επιστήμες, Νέα Ελληνικά, Αρχαία Ελληνικά, αναπτύσσονται οι απαραίτητες γνώσεις για τη Β’ και Γ’ Λυκείου και για τις Πανελλήνιες Εξετάσεις. Η άμυνα των μαθητών θα πρέπει να είναι η έγκαιρη λήψη αποφάσεων και η έγκαιρη και σωστή προετοιμασία.



#### ΑΞΙΟΛΟΓΗΣΗ

Οι μαθητές αξιολογούνται διαρκώς και με βάση τη συμμετοχή τους στην τάξη, τα ολιγόλεπτα τεστ που διενεργούνται στη διάρκεια του μαθήματος και τα τρίωρα διαγωνίσματα που διενεργούνται τις Κυριακές σε δυο κύκλους. Τα διαγωνίσματα έχουν ως στόχο να βοηθήσουν τους μαθητές να εξοικειωθούν στο κλίμα των εξετάσεων, να κινητοποιήσουν το μαθησιακό τους δυναμικό και να δοθεί η δυνατότητα στους καθηγητές να διαπιστώσουν το επίπεδο γνώσεων τους σε γραπτό λόγο. Έτσι πλέον η βοήθεια του καθηγητή προς το μαθητή είναι σε προσωπικό επίπεδο.


Τα φροντιστήριά μας ειδικεύονται στην προετοιμασία των υποψηφίων για Στρατιωτικές και Αστυνομικές Σχολές και ΤΕ.Φ.Α.Α.
Προκαταρτικές εξετάσεις στρατιωτικών σχολών
•	Ψυχοτεχνικές Δοκιμασίες
Οι υποψήφιοι θα υποβληθούν σε γραπτή δοκιμασία (Tests προσωπικότητας).
Δωρεάν παροχή στους μαθητές των Φροντιστηρίων μας μαθήματα για ψυχομετρικά Τεστ.
•	Υγειονομική Εξέταση
Πραγματοποιείται στα Στρατιωτικά Νοσοκομεία.
•	Αθλητική Δοκιμασία
Για να κριθούν κατάλληλοι οι υποψήφιοι πρέπει να πετύχουν τα κατώτερα όρια επίδοσης σε συγκεκριμένα αγωνίσματα.
Ειδικές τιμές για τους μαθητές των Φροντιστηρίων από τον υπεύθυνο προπονήσεων συνεργάτη των Φροντιστηρίων μας Στέφανο Μάμαλη.
Δωρεάν
Παροχή επίσης μαθημάτων για τους μαθητές των Φροντιστηρίων μας για την εισαγωγή σε Αγγλική Φιλολογία, Σχολή Μεταφραστών και Διερμηνείας και στο τμήμα Διεθνών και Ευρωπαϊκών Σπουδών από την υπεύθυνη καθηγήτρια Αγγλικής Φιλολογίας.




Κέντρο Συμβουλευτικής &
Επαγγελματικού Προσανατολισμού



#### ΑΡΙΣΤΟΝ ΤΕΣΤ - CAREER GATE TEST
ΔΩΡΕΑΝ ΠΑΡΟΧΗ

Διαθέτουμε ως εργαλεία επαγγελματικού προσανατολισμού το ΑΡΙΣΤΟΝ ΤΕΣΤ και το CAREER GATE TEST τα οποία διερευνούν την προσωπικότητα, τις κλίσεις, τις προτιμήσεις και τα ενδιαφέροντα των μαθητών, προσδιορίζοντας συγχρόνως τα επαγγέλματα εκείνα που τους ταιριάζουν. Τα Φροντιστήριά μας με το συμβουλευτικό και καθοδηγητικό τους ρόλο δίνουν απαντήσεις σε θέματα που αφορούν σχολές, κατευθύνσεις, αγορά εργασίας και συμπλήρωση μηχανογραφικού δελτίου.



#### ΔΩΡΕΑΝ ΣΥΜΠΛΗΡΩΣΗ ΜΗΧΑΝΟΓΡΑΦΙΚΩΝ ΔΕΛΤΙΩΝ

Εξειδικευμένο προσωπικό παρέχει συμβουλές και βοήθεια στους μαθητές της Γ’ Λυκείου και τους Αποφοίτους κατά τη διάρκεια συμπλήρωσης Μηχανογραφικών Δελτίων.

#### ΕΠΙΚΟΙΝΩΝΙΑ

Η επικοινωνία με τους γονείς κρίνεται απαραίτητη. Τρεις επίσημες συγκεντρώσεις κατά τη διάρκεια της διδακτικής περιόδου και πρόσθετες συναντήσεις με τους καθηγητές και τη διεύθυνση γίνονται οποιαδήποτε μέρα και ώρα κατόπιν συνεννοήσεως με τη γραμματεία. Επιπλέον, μία συγκέντρωση ακόμα γίνεται με το Διευθυντή για θέματα που αφορούν στο σύστημα εισαγωγής σε Α.Ε.Ι.-Τ.Ε.Ι. και επίσης μία συγκέντρωση αναφορικά με τη Γ’ Λυκείου για τη συμπλήρωση του Μηχανογραφικού Δελτίου. Και φυσικά ο Διευθυντής είναι πάντα στη διάθεση κάθε μαθητή και γονέα στην εβδομαδιαία ώρα του Διευθυντή για οτιδήποτε προκύψει.



#### ΑΤΟΜΙΚΗ ΣΥΜΒΟΥΛΕΥΤΙΚΗ ΚΑΙ ΨΥΧΟΛΟΓΙΚΗ ΥΠΟΣΤΗΡΙΞΗ

Μια υπηρεσία όπου ο ψυχολόγος γίνεται αρωγός στο μαθητή και στις οικογένειες μέσα από εβδομαδιαίες συνεδρίες.
Στόχος μας να προσθέσουμε ακόμα ένα σύμμαχο στην προσπάθεια των μαθητών μας παρέχοντας εξειδικευμένη βοήθεια και υποστήριξη σε όλη τη διάρκεια της προετοιμασίας για τις εξετάσεις. Η ατομική συμβουλευτική και ψυχολογική υποστήριξη παρέχεται δωρεάν και το περιεχόμενο των συναντήσεων διέπεται από το ιατρικό απόρρητο.
