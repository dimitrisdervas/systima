---
title: "Κατανομή Σχολών σε Επιστημονικά Πεδία"
---

Κατανομή Σχολών σε Επιστημονικά Πεδία

Ανακοινώθηκε από το Υπουργείο Παιδείας η κατανομή των Πανεπιστημιακών Τμημάτων και Σχολών στα νέα Επιστημονικά Πεδία.

Σε αρκετές σχολές οι υποψήφιοι έχουν πρόσβαση από όλα τα Επιστημονικά Πεδία, όπως για παράδειγμα τα Τμήματα Επιστήμης Φυσικής Αγωγής και Αθλητισμού (ΤΕΦΑΑ), τα Τμήματα Μουσικών Σπουδών κ.α.

Επίσης, υπάρχουν Τμήματα που εντάσσονται σε περισσότερα του ενός Επιστημονικά Πεδία, όπως τα τμήματα των Γεωπονικών Σχολών και Βιολογίας (2ο και 3ο Πεδίο), οι Αστυνομικές Σχολές και οι Ακαδημίες Εμπορικού Ναυτικού κ.α.

### ΣΥΝΤΕΛΕΣΤΕΣ ΒΑΡΥΤΗΤΑΣ

Για τον προσδιορισμό του συνόλου των μορίων κάθε υποψηφίου για εισαγωγή στις σχολές στα τμήματα και στις εισαγωγικές κατευθύνσεις τμημάτων που είναι ενταγμένα σε κάθε ένα από τα ανωτέρω Επιστημονικά Πεδία θα υπολογίζονται τα μαθήματα και οι συντελεστές βαρύτητας τα οποία προβλέπονται στην Ομάδα Προσανατολισμού που ανήκει ο υποψήφιος για το συγκεκριμένο Επιστημονικό Πεδίο, ως ακολούθως:

### A.Ομάδα Προσανατολισμού Ανθρωπιστικών Σπουδών

- **1ο Επιστημονικό Πεδίο Ανθρωπιστικών, Νομικών και Κοινωνικών Επιστημών**
  + α) Αρχαία Ελληνικά Προσανατολισμού με συντελεστή ένα κόμμα τρία (1,3)
  + β) Ιστορία Προσανατολισμού με συντελεστή μηδέν κόμμα επτά (0,7)
- **3ο Επιστημονικό Πεδίο Επιστημών Υγείας και Ζωής**
  + α) Βιολογία Γενικής Παιδείας με συντελεστή μηδέν κόμμα εννιά (0,9)
  + β) Νεοελληνική Γλώσσα με συντελεστή μηδέν κόμμα τέσσερα (0,4)
- **4ο Επιστημονικό Πεδίο Επιστημών της Εκπαίδευσης**
  + α) Νεοελληνική Γλώσσα με συντελεστή ένα κόμμα τρία (1,3)
  + β) Μαθηματικά Γενικής Παιδείας με συντελεστή μηδέν κόμμα επτά (0,7)


### Β. Ομάδα Προσανατολισμού Θετικών Σπουδών

- **2ο Επιστημονικό Πεδίο Θετικών και Τεχνολογικών Επιστημών**
  + α) Μαθηματικά Προσανατολισμού με συντελεστή ένα κόμμα τρία (1,3)
  + β) Φυσική Προσανατολισμού με συντελεστή μηδέν κόμμα επτά (0,7)
- **3ο Επιστημονικό Πεδίο Επιστημών Υγείας και Ζωής**
  + α) Βιολογία Προσανατολισμού με συντελεστή ένα κόμμα τρία (1,3)
  + β) Χημεία Προσανατολισμού με συντελεστή μηδέν κόμμα επτά (0,7)
- **4ο Επιστημονικό Πεδίο Επιστημών της Εκπαίδευσης**
  + α) Νεοελληνική Γλώσσα με συντελεστή ένα κόμμα τρία (1,3)
  + β) Ιστορία Γενικής Παιδείας με συντελεστή μηδέν κόμμα επτά (0,7)


### Γ. Ομάδα Προσανατολισμού Σπουδών Οικονομίας και Πληροφορικής

- **3ο Επιστημονικό Πεδίο Επιστημών Υγείας και Ζωής**
  + α) Βιολογία Γενικής Παιδείας με συντελεστή μηδέν κόμμα εννιά (0,9)
  + β) Νεοελληνική Γλώσσα με συντελεστή μηδέν κόμμα τέσσερα (0,4)
- **4ο Επιστημονικό Πεδίο Επιστημών της Εκπαίδευσης**
  + α) Νεοελληνική Γλώσσα με συντελεστή ένα κόμμα τρία (1,3)
  + β) Ιστορία Γενικής Παιδείας με συντελεστή μηδέν κόμμα επτά (0,7)
- **5ο Επιστημονικό Πεδίο Επιστημών Οικονομίας και Πληροφορικής**
  + α) Μαθηματικά Προσανατολισμού με συντελεστή ένα κόμμα τρία (1,3)
  + β) Αρχές Οικονομικής Θεωρίας με συντελεστή μηδέν κόμμα επτά (0,7)
