---
title: "Α Λυκείου"
tag: lykeio
---

Η Α Λυκείου παραμένει μια τάξη μόνο με μαθήματα Γενικής Παιδείας με κοινό πρόγραμμα για όλους τους
μαθητές.
Οι γραπτές προαγωγικές εξετάσεις στην Α ́Λυκείου διεξάγονται ενδοσχολικά και περιλαμβάνουν όλα τα διδασκόμενα μαθήματα εκτός της Ερευνητικής Εργασίας και της Φυσικής Αγωγής με θέματα που ορίζονται και
διορθώνονται από τους οικείους καθηγητές.
Για την προαγωγή των μαθητών στη Β ́Λυκείου απαιτείται ο γενικός μέσος όρος τουλάχιστον εννέα και πέντε
δέκατα (9,5) ο οποίος προκύπτει από το μέσο όρο των βαθμών ετήσιας επίδοσης του μαθητή όλων των γραπτώς εξεταζομένων μαθημάτων και του μαθήματος της Ερευνητικής Εργασίας, όπου αυτό διδάσκεται

Η μετάβαση από το Γυμνάσιο στο Λύκειο συνοδεύεται από μια περίοδο προσαρμογής.
Η δυσκολία των μαθημάτων είναι σίγουρα μεγαλύτερη και η αξιολόγηση της προόδου γίνεται με αυστηρότερα κριτήρια.
Αυτό έχει ως αποτέλεσμα οι βαθμοί στην Α' Λυκείου να είναι σημαντικά χαμηλότεροι για τη μεγάλη πλειοψηφία των μαθητών.

Πράγματι η Α' Λυκείου δεν είναι απλώς μια τάξη μετά τη Γ' Γυμνασίου, αλλά η επόμενη εκπαιδευτική βαθμίδα και
ίσως η σημαντικότερη τάξη της δευτεροβάθμιας εκπαίδευσης.
Στην Α ́Λυκείου θεμελιώνονται όλα τα βασικά μαθήματα, τα Μαθηματικά, οι Φυσικές Επιστήμες,
και η Ελληνική Γλώσσα(Αρχαία και Νέα Ελληνικά).
Η διδασκαλία των μαθημάτων γίνεται σε αρκετά υψηλότερο επίπεδο σε σχέση με αυτό του
Γυμνασίου,ενώ παράλληλα απαιτείται μεγαλύτερη σαφήνεια στην έκφραση και στην ορθή
χρήση της σχετικής επιστημονικής ορολογίας.

Η Α΄ Λυκείου θεωρείται από τους περισσότερους μαθητές σαν τάξη μεταβατική από το Γυμνάσιο
στο Λύκειο. Αυτό δημιουργεί μια ανάλογη ψυχολογία και επιβάλλει και μια ανάλογη
αντιμετώπιση. Η αντίληψη αυτή είναι πέρα για πέρα λαθεμένη. Η Α΄ Λυκείου είναι
μια τάξη υποδομής και ολοκληρωμένης προετοιμασίας αποτελώντας την πρώτη και
κύρια βαθμίδα στην κλίμακα του Λυκείου, δεδομένου ότι σε αυτήν μπαίνουν οι
γνωστικές και μεθοδολογικές βάσεις προκειμένου να αντιμετωπιστούν με επιτυχία
μεσοπρόθεσμα οι απαιτήσεις της Β΄ Λυκείου και μακροπρόθεσμα οι Πανελλήνιες
εξετάσεις της Γ΄ Λυκείου. Συγκεκριμένα στην τάξη αυτή μπαίνουν οι βάσεις στα
Μαθηματικά, στη Φυσική, στη Χημεία και στη Γλώσσα (Αρχαία και Νεοελληνική).
Εξάλλου δεν είναι καθόλου τυχαίο το γεγονός ότι οι μαθητές που κατακτούν τις
καλύτερες θέσεις στα Α.Ε.Ι είναι αυτοί που αρχίζουν την προετοιμασία τους από ην Α΄ Λυκείου. Έχουν το χρόνο με το μέρος τους και όλη την άνεση που τους απαλλάσσει από το άγχος της τελευταίας στιγμής. 

Ειδικότερα στα Φροντιστήρια ΣΥΣΤΗΜΑ γίνεται αξιολόγηση του κάθε μαθητή ως προς τις κλίσεις και τις δυνατότητές του έτσι ώστε να αποκτήσει μόρφωση και ταυτόχρονα μια ξεκάθαρη εικόνα για τις ομάδες Προσανατολισμού, τα Επιστημονικά
Πεδία και τις Σχολές καθώς και για τις επαγγελματικές δυνατότητες που το καθένα
απ΄ αυτά παρέχει.

#### ΤΟ ΠΡΟΓΡΑΜΜΑ ΤΩΝ ΦΡΟΝΤΙΣΤΗΡΙΩΝ ΜΑΣ
{: class="programma" }


| μάθημα | ώρες/εβδομάδα |
|:-------|:-------:|
| Νεοελληνική Γλώσσα |2|
| Αρχαία Ελληνική Γλώσσα | 2|
| Άλγεβρα |2|
| Φυσική |2|
| Χημεία |1|
| Γεωμετρία |1|
|===
| Σύνολο ωρών |10|