---
title: "ΕΡΓΑΣΤΗΡΙΟ ΓΡΑΜΜΙΚΟΥ ΕΛΕΥΘΕΡΟΥ ΣΧΕΔΙΟΥ"
pagetitle: sxedio
background-image: sxedio-room-5.jpg
---

Στο Εργαστήριο Σχεδίου διδάσκουμε και προετοιμάζουμε αποκλειστικά τα ειδικά μαθήματα επιλογής, ελεύθερο και γραμμικό σχέδιο.
Έμπειροι καθηγητές πτυχιούχοι της Αρχιτεκτονικής και της Σχολής Καλών τεχνών.
Τμήματα ολιγομελή.
Η προετοιμασία καλό είναι να ξεκινά από τη Β΄ Λυκείου.  Τουλάχιστον 3 ώρες γραμμικό και 3 ώρες ελεύθερο.
Το σχέδιο, ελεύθερο και γραμμικό, ίσως το πιο ….ειδικό από τα Ειδικά Μαθήματα. Δεν μπορεί κανείς να διαβάσει για να αποδώσει. Μπορεί όμως να κατανοήσει τις τεχνικές ώστε να παρουσιάσει ένα άρτιο αποτέλεσμα που θα εξασφάλιζε στο μαθητή την εισαγωγή στα ΑΕΙ και τα ΤΕΙ. 

![grammiko-sxedio](/assets/images/sxedio/sxedio-room-7.jpg)

### Γραμμικό σχέδιο
**Τρόπος εξέτασης γραμμικού σχεδίου**

Οι υποψήφιοι εξετάζονται στο Γραμμικό Σχέδιο κατά τη διάρκεια 6ωρης εξέτασης, σε περιορισμένο αριθμό εξεταστικών κέντρων σε Αθήνα & Θεσσαλονίκη. Ο καταμερισμός των υποψηφίων στα εξεταστικά κέντρα γίνεται αλφαβητικά και βάσει του τόπου διαμονής τους. 
Οι εξετάσεις γίνονται σε συγκεκριμένη ημερομηνία που ορίζεται από το Υπουργείο Παιδείας.
Η εκφώνηση του θέματος δίνεται στους υποψηφίους σε κόλλες Α4, και η παράδοσή του γίνεται σε κόλλα 50Χ70 εκ. η οποία και τους δίδεται. Όλα τα απαιτούμενα σχεδιαστικά όργανα, καθώς και την πινακίδα σχεδίασης, οι υποψήφιοι πρέπει να τα έχουν μαζί τους την ημέρα των εξετάσεων. 
Η σχεδίαση του θέματος γίνεται αρχικά με μολύβι, και κατόπιν το σχέδιο μελανώνεται με τη χρήση ραπιδογράφων.
Οι υποψήφιοι αξιολογούνται ως προς την σωστή μεταφορά του θέματος στη ζητούμενη κλίμακα, την σωστή τοποθέτηση και την ορθότητά των σχεδίων, και την γενικότερη σχεδιαστική τους ικανότητα.
Ένα άριστο γραμμικό σχέδιο βαθμολογείται με 2000 μόρια, ενώ απαιτείται τουλάχιστον η βάση για τη δυνατότητα εισαγωγής σε μια από τις σχολές για τις οποίες είναι προαπαιτούμενο.
* οι παραπάνω πληροφορίες αφορούν στον έως τώρα ισχύοντα τρόπο πανελλαδικών εξετάσεων.

![elepthero-sxedio](/assets/images/sxedio/sxedio-room-6.jpg)

### Eλεύθερο σχέδιο

**Τρόπος εξέτασης ελεύθερου σχεδίου**

Οι υποψήφιοι διαγωνίζονται στο Ελεύθερο Σχέδιο κατά τη διάρκεια 6ωρης εξέτασης, σε περιορισμένο αριθμό εξεταστικών κέντρων σε Αθήνα & Θεσσαλονίκη. Ο καταμερισμός των υποψηφίων στα εξεταστικά κέντρα γίνεται βάσει του τόπου διαμονής τους, και αλφαβητικά. 
Οι εξετάσεις γίνονται σε συγκεκριμένη ημερομηνία που ορίζεται από το Υπουργείο Παιδείας.
Οι εξεταζόμενοι καλούνται να αποδώσουν με ακρίβεια και ρεαλιστικότητα μια σύνθεση από ένα πλήθος αντικειμένων, που στήνεται στις αίθουσες των εξεταστικών κέντρων. Η σχεδιαστική αυτή απόδοση γίνεται σε κόλλα 50Χ70 εκ., η οποία και τους δίδεται, χρησιμοποιώντας μολύβι. Δεν επιτρέπεται σχεδίαση σε καβαλέτο.
Το σχέδιο βαθμολογείται για την ορθότητά του, ως προς την προοπτική των αντικειμένων της σύνθεσης, και την ρεαλιστική απόδοση του, όσο και για τη σχεδιαστική δεινότητα του εξεταζομένου. 
Ένα άριστο ελεύθερο σχέδιο βαθμολογείται με 2000 μόρια, ενώ απαιτείται τουλάχιστον η βάση για τη δυνατότητα εισαγωγής σε μια από τις σχολές για τις οποίες αποτελεί ειδικό μάθημα.
* οι παραπάνω πληροφορίες αφορούν στον έως τώρα ισχύοντα τρόπο πανελλαδικών εξετάσεων.

### Σχολές για τις οποίες το Ελεύθερο και Γραμμικό σχέδιο είναι ειδικό μάθημα

- **Α.Ε.Ι.**
- Αρχιτεκτόνων Μηχανικών ΕΜΠ Αθήνας
- Αρχιτεκτόνων Μηχανικών Θεσσαλονίκης
- Αρχιτεκτόνων Μηχανικών Πάτρας
- Αρχιτεκτόνων Μηχανικών Θεσσαλίας (Βόλος)
- Αρχιτεκτόνων Μηχανικών Θράκης (Ξάνθη)
- Αρχιτεκτόνων Μηχανικών Κρήτης (Χανιά)
- Πλαστικών Τεχνών & Επιστημών της Τέχνης (Ιωάννινα) (απαιτείται μόνο ελεύθερο σχέδιο)


- **Α.Τ.Ε.Ι.**
- Εσωτερικής Αρχιτεκτονικής, Διακόσμησης & Σχεδίασης Αντικειμένων Αθηνών
- Γραφιστικής Αθηνών
- Τεχνολογίας Γραφικών Τεχνών Αθηνών
- Συντήρησης Αρχαιοτήτων & Έργων Τέχνης Αθηνών
- Συντήρησης πολιτισμικής κληρονομιάς ιονίων νήσων (Ζάκυνθος)